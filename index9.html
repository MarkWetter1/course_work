<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style2.css">
</head>
<body>
    Неймовірно цікаві факти про гру в шахи, про які ви можливо не знали
Оприлюднено 28.03.2023
Якщо ви досі думаєте, що шахи це нудно, монотонно і зовсім не цікаво, то сильно помиляєтеся.

Після трьох ходів з кожного боку існує понад дев’ять мільйонів можливих позицій. Американський математик підрахував мінімальну кількість неповторюваних шахових партій і вивів число Шеннона.

Відповідно до цього числа кількість можливих унікальних партій перевищує число атомів у видимому Всесвіті. Число атомів оцінюється як 10^79, а число унікальних шахових партій становить 10^120. Найдовша теоретично можлива шахова партія — 5949 ходів.

Королева спочатку була слабкою фігурою — рухалася тільки на одну клітку по діагоналі. Правила змінили, коли іспанська королева Ізабелла Кастильська (1451-1504) стала однією з головних правительок в Європі.
Складана шахова дошка була винайдена в 1125 році шаховим священиком. Оскільки церква забороняє священикам грати в шахи, він сховав свою шахову дошку, зробивши її схожою на дві книги, що лежать разом.
Людина, що займається грою в шахи, повинна бути фізично витривалою і мати міцну нервову систему. Кажуть, що саме під час гри в шахи померли Іван Грозний і королева Бельгії Марія Генрієтта Анна.
Гаррі Каспаров одного разу сказав, що “шахи — це муки розуму”. Мабуть, тому хтось вирішив об’єднати шахи з фізичними випробуваннями, створивши шахбокс. Голландський художник Іпе Рубінгстав є родоначальником шахбокса, після того, як побачив ідею поєднувати шахи й бокс в одній книзі-коміксі. У шахбоксі чергуються раунди шахів і боксу і девізом є “битви відбуваються на рингу, а війни ведуться на дошці”.
Спочатку шахові партії грали без годинника. При цьому гравці могли грати багато годин, а то й доби поспіль, доводячи один одного до знемоги. У 1851 році під час турніру з шахів, помічник судді зафіксував, що “партія не була завершена через те, що гравці, врешті-решт, заснули”. Після цього через рік на міжнародному турнірі ввели контроль часу у вигляді пісочного годинника, а в 1883 році з’явилися перші механічні шахові годинники, створені британцем Томасом Вілсоном.
На грі в шахи можна непогано заробити. Призовий фонд чемпіона світу з шахів — 2 мільйони євро. Переможець отримає 60% від суми, той, хто програв — 40%.
До гросмейстера гравця відділяє всього 5 кроків, але зате яких:
Почати займатися шахами потрібно якомога раніше, бажано в дитинстві. У дитини, яка почала грати в 5-8 років, великі шанси на успіх, тому що в цьому віці мозок здатний вбирати будь-які алгоритми шахового мистецтва.
Бути готовим удосконалювати свої навички кожен день. Стати кращим у світі — це довга і копітка робота.
Знайти досвідченого наставника, який побудує ефективну програму навчання, буде підтримувати інтерес в учні, допоможе в розвитку і розкриє сильні й слабкі сторони.
Отримати три гросмейстерських бали. Для цього потрібно взяти участь в 3 турнірах з нормою проти трьох гросмейстерів з різних країн.
Вийти в рейтингу на 2500 ФІДЕ.

</body>
</html>